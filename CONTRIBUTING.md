# Współtworzenie ustawy o PIT

## Spis treści

* [Wstęp](#wstęp)
* [Przeglądanie plików](#przeglądanie-plików)
* [Założenie konta na Github](#założenie-konta-na-Github)
* [Poproś o wsparcie](#poproś-o-wsparcie)
* [Zgłoś błąd lub poprawki](#zgłoś-błąd-lub-poprawki)
* [Przeglądanie zmian innych](#przeglądanie-zmian-innych)
* [Wnioskowanie o zmiany](#wnioskowanie-o-zmiany)

## Wstęp

Dziękujemy bardzo za zainteresowanie wkładem własnym do uproszczenia i obniżenia podatków!. Doceniamy wszelki rodzaj wkładów i zachęcamy do aktywności. Poniżej dowiesz się jak korzystać z platformy Github i szczegółów dotyczących tego jak pomóc w rozwoju nowej ustawy o podatku dochodowym! 📝

Przed dokonaniem swojego wkładu, upewnij się, że przeczytałeś odpowiednią sekcję! Ułatwi to pracę nam, osobom odpowiedzialnym za utrzymanie projektu, oraz umili doświadczenie wszystkim zaangażowanym. 💚

Zespół Mentzen czeka na ciebie z niecierpliwością. 🙌🏾✨

## Przeglądanie plików

* Na głównej stronie projektu https://github.com/ProjektyUstaw/Ustawy-o-PIT u góry widnieją wszystkie pliki dodane w repozytorium. Po kliknięciu na jeden z nich (np. "Podstawowe założenia projektu.pdf") zobaczysz plik PDF z aktualną jego zawartością. W prawym górnym rogu widoku pliku znajduje się przycisk "Download raw file". Dzięki niemu możesz pobrać plik bezpośrednio na swój komputer, jeżeli chcesz go przeczytać używając innego programu. 
* Na głównej stronie projektu znajduje się też folder "wersje tekstowe", gdzie prezentowana jest ta sama zawartość w innym rozszerzeniu pliku (.md zamiast .pdf). Jeżeli będziesz chciał pomóc w rozwoju projektu, to właśnie te pliki będziesz mógł edytować.

## Założenie konta na Github

Pierwsze co powinieneś zrobić, aby dodać swój wkład, to założyć konto na platformie Github. Jest to bardzo znane i lubiane narzędzie przez ludzi z branży IT. Odchodzimy od archaicznego podejścia do rozwoju polegającego na wrzuceniu pliku PDF do sieci i czekaniu na komentarze w emailach.
Github pozwala na przetrzymywanie wielu wersji tego samego pliku, edycję plików przez wielu ludzi na raz oraz dyskusje na temat kierunku rozwoju projektu.

* Załóż konto korzystając z linku: https://github.com/signup?ref_cta=Sign+up&ref_loc=header+logged+out&ref_page=%2F&source=header-home

## Poproś o wsparcie

Jeśli masz pytanie dotyczące tego projektu lub potrzebujesz wyjaśnienia czegoś:

* Otwórz dyskusję (discussion) na stronie https://github.com/ProjektyUstaw/Ustawy-o-PIT/discussions. Zrobisz to klikając w zielony guzik "New discussion" po prawej stronie.
* Podaj jak najwięcej informacji na temat napotkanego problemu.

Po zgłoszeniu:

* Ktoś postara się jak najszybciej odpowiedzieć.
* Jeżeli to ty komuś odpowiadasz, bądź uprzejmy w swoich wiadomościach.

## Zgłoś błąd lub poprawki

Jeśli napotkasz błąd w projekcie, lub chcesz zaproponować poprawki:

* Wejdź w zakładkę problem (issue) na stronie https://github.com/ProjektyUstaw/Ustawy-o-PIT/issues i sprawdź czy ktoś już nie otworzył podobnego złoszenia.
* Jeżeli podobne zgłoszenie już istnieje, możesz dodawać pod nim swoje komentarze oraz reagować na komentarze już istniejące.
* Jeżeli podobne zgłoszenie nie istnieje, otwórz problem (issue) na stronie https://github.com/ProjektyUstaw/Ustawy-o-PIT/issues. Zrobisz to klikając w zielony guzik "New issue" po prawej stronie.
* Podaj jak najwięcej informacji na temat napotkanego problemu lub poprawki. Proszę, staraj się być jasny dlaczego istniejące zapisy nie spełniają według ciebie twoich potrzeb.

Po zgłoszeniu:

* Ktoś postara się jak najszybciej odpowiedzieć.
* Zespół projektowy może oznaczyć problem w zależności od tego, na ile uzna, że zgłoszenie jest istotne.
* Jeśli Ty lub osoby odpowiedzialne za utrzymanie nie odpowiecie na problem przez 30 dni, problem zostanie zamknięty. Jeśli chcesz do niego wrócić, odpowiedz (proszę tylko raz), a my otworzymy istniejący problem ponownie. Prosimy unikać tworzenia nowych Issue jako rozszerzeń do już istniejących. Możesz dodawać komentarze do każdego Issue.

## Przeglądanie zmian innych

* Przejdź do https://github.com/ProjektyUstaw/Ustawy-o-PIT/pulls.
* Znajdź i wejdź w zmianę, która cię interesuje.
* Wejdź w zakładkę "Files changed", aby przejrzeć zaproponowane zmiany. Po lewej stronie znajduje się poprzednia wersja pliku, po prawej stronie znajdują się zmiany, które zaproponował dany użytkownik.
* Możesz komentować propozycje naciskając na guzik niebieskiego plusa obok tekstu. 

## Wnioskowanie o zmiany

Jeżeli chcesz napisać i zaproponować konkretne zmiany możesz otworzyć tak zwany Pull Request.

Bardzo lubimy wnioski o zmiany w projekcie! Są one niezwykle pomocne i pozwalają projektowi nadal działać i się rozwijać.

Wnioski dotyczące zmian w ustawach o dowolnym rozmiarze są akceptowane!

Głowną różnicą między Issue, a Pull Request jest to, że do stworzenia Pull Request wymagana jest podstawowa znajomość Git. Nie przejmuj się, nie jest to trudne. Jest na to kilka sposobów, ale zobaczmy najprostszy z nich.

### Używając platformy Github

* Na głównej stronie projektu https://github.com/ProjektyUstaw/Ustawy-o-PIT wejdź w folder "wersje tekstowe", a następnie plik, który chcesz edytować. W prawym górnym rogu widoku pliku, znajduję się guzik "Fork this repository and edit the file" w kształcie ołówka. Naciśnij go.
* Wyskoczy komunikat "You need to fork this repository to propose changes.". Naciśnij "Fork this repository".
* Jeżeli wyskoczy komunikat "Sorry, it looks like your fork is outdated!", naciśnij "Update your fork".
* Wprowadź zmiany.
* W prawym górnym rogu widoku pliku znajduje się zielony przycisk "Commit changes...". Jeżeli jesteś zadowolony ze swojej edycji, naciśnij go.
* W oknie "Commit message" dajemy opis tak zwanego commita. Commity to zmiany, między którymi można przechodzić. Commitów w PR może być wiele. Napisz tam prostą, klarnowną wiadomość czego dotyczą twoje zmiany. Przykładowo może to być "Zaktualizuj Art. 2. rok podatkowy".
* W oknie "Extended description" możesz dać bardziej szczegółowy opis zmian.
* Naciśnij "Propose changes".
* Naciśnij "Create pull request".
* Wyskoczy okno opisu PR. Tytuł będzie się wyświetlał dla wszystkich użytkowników, postaraj się dobrze i zwięźle opisać wykonane zmiany. 
* Możesz również dodać bardziej szczegółowy opis PR w większym oknie poniżej. Jeśli Twój PR jest powiązany z otwartym problemem (Issue), dodaj w opisie swojego PR linijkę zawierającą `Fixes: #123`, gdzie `#123` to numer Issue, którym się zajmujesz.
* Pozostaw zaznaczone "Allow edits by maintainers".
* Naciśnij "Create pull request".
* Gratulacje, twoje propozycje zostały zaproponowane. Jeżeli chcesz się z nich wycofać, wystarczy, że naciśniesz przycisk "Close pull request" na dole widoku PR.

Po złożeniu PR:

* Jedna lub więcej osób odpowiedzialnych za projekt przejrzy twoją propozycję. Może ją zaakceptować, odrzucić, lub dodać komentarz.
* Jeśli osoba odpowiedzialna za utrzymanie poprosi o jakieś zmiany, dokonaj tych zmian, wykonaj push i poproś o kolejną recenzję.
* Jeśli osoba odpowiedzialna za utrzymanie zdecyduje, że nie zaakceptuje Twojego PR, podziękują Ci za kontrybucję i wyjaśnią, dlaczego nie przyjmują zmian. To w porządku! Bardzo doceniamy Twój wkład i nie lekceważymy go.
* Jeśli Twój PR zostanie zaakceptowany, zostanie to oznaczone, a następnie scalone z odpowiednim plikiem. Twoja kontrybucja zostanie rozpowszechniona wśród użytkowników i zostanie oznaczona wersją np. v1.0, v1.1 itd.
